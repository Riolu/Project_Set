<!DOCTYPE html>

<html>
    <head>
        <meta http-equiv="Content-Type" content="text/html; charset=utf-8" />
        <title>上海交通大学建校120周年</title>
        <meta name="keywords" content="上海交通大学建校120周年官网" />
        <meta name="Description" content="上海交通大学建校120周年官网" />
        <link href="../Content/web/css/css.css" rel="stylesheet" type="text/css" />
        <script type="text/javascript" src="../Content/web/js/jquery-1.8.2.min.js"></script>
        
        
    </head>
    <body>
        <div id="wary">

<div class="nav">
    <div class="nav-main">
        <ul>
                    <li>
                            <a href="/Web/Content?w=7&amp;p=7">交 • 万象</a>
                    </li>
                    <li>
                            <a href="/Web/Content?w=8&amp;p=8">通 • 古今</a>
                    </li>
                    <li id="logoimg">
                        <a target="_blank" href="/Web/TimeLines">
                            <img src="/Content/web/images/120.jpg" alt="" />
                        </a>
                    </li>
                    <li>
                            <a href="/Web/Content?w=9&amp;p=9">大 • 同和</a>
                    </li>
                    <li>
                            <a href="/Web/Content?w=10&amp;p=10">学 • 致远</a>
                    </li>
            <div class="clear"></div>
        </ul>
    </div>
</div>
           


        <div class="gyxq_banner" style="background:url(/Content/Upload/Image/2015-03-23-05-48-31-642832.jpg)  no-repeat center top;"></div>
            <div class="ny_content">
                <table style="border-collapse: collapse; width:100%;" >
                    <tr>
                        <td class="ny_right" style="text-align: left; background-color:#FFFFFF; vertical-align:top;">
                                       

<div class="gyxq" style="width: 860px;">
    <div class="gyxq_bt">
        <table style="border-collapse:collapse; width:100%;" >
            <tr>
                <td class="yw" style="text-align: center; vertical-align:middle;"></td>
            </tr>
            <tr>
                <td class="zw" style="text-align: center; vertical-align:middle;"> 大学要造就领袖人才 </td>
            </tr>
        </table>
    </div>
    <div class="gyxq_nr">
<p style="TEXT-ALIGN: center; LINE-HEIGHT: 150%; TEXT-INDENT: 40px"><span style="LINE-HEIGHT: 150%; FONT-FAMILY: 宋体; COLOR: #000000; FONT-SIZE: 16px">唐文治</span></p><p style="LINE-HEIGHT: 150%; TEXT-INDENT: 40px"><span style="COLOR: #000000"><span style="LINE-HEIGHT: 150%; FONT-FAMILY: 宋体; COLOR: #000000; FONT-SIZE: 16px">今日为本校庚午级诸同学毕业之期。承校长盛意殷拳，一再函招鄙人到校演讲。鄙人从前忝长本校，历十四年，现在离校已届十年，甚愿与诸同学讨论一堂，藉尽切磋之谊。忆鄙人十年以前，见美国教育家孟禄、塞娄两博士，均殷勤相告，谓中国最要者在造就领袖人才。后访他国教育家，亦多持此论。故鄙人办学时，不自量力，常欲造就领袖人才，分播吾国，作为模范。区区宏愿，尝欲兴办实业，自东三省起点，迤北环内外蒙古，至天山南北路，迤西迄青海，以达西藏，藉作十八省一大椅背。而南方商业，则拟推广至南洋各岛，固我门户屏藩。故三十余年前，曾在北平创办高等实业学堂，迨回沪后办理本校，并在吴淞创办商船学校，此志未尝稍懈。</span><span style="LINE-HEIGHT: 150%; COLOR: #000000"><br/>&nbsp;&nbsp;&nbsp;&nbsp; </span><span style="LINE-HEIGHT: 150%; FONT-FAMILY: 宋体; COLOR: #000000; FONT-SIZE: 16px">无如吾国风气，徒知空谈学理，不能实事求是，以致程度日益低落。即如电汽、火车、轮船各项，仅有驾驶装置之才，其能制造机器，自出新裁者，寥寥无几。日日言提倡国货，试问国货能否制造？日日言抵制洋货，试问洋货能否抵制？各校学生不过欲得一纸文凭，以图荣宠，绝不闻有奇才异能可以效用于当世。鄙人数十年来私愿，日居月诸，胡迭而微，言之可为痛心。谨进数言，为我毕业诸同学勗，更为我未毕业之同学勉。须知吾人欲成学问，当为第一等学问；欲成事业，当为第一等事业；欲成人才，当为第一等人才。而欲成第一等学问、事业、人才，必先砥砺第一等品行。《论语·子罕》篇详言学问之道，勉人以岁寒松柏，而继之以智者不惑，仁者不忧，勇者不惧。《中庸》又以智、仁、勇三者为天下之达德。然鄙人以为仁不本于宏毅，不足以为仁；智不归于深，勇不归于沈，不足以为智勇。何以言之？仁者万物一体之怀，无间于人己，所谓民胞物与是也。圣人以天下为一家，中国为一人，方为世界上第一等人。然此恉诚不易致。吾人在学校中，莫如先以一校为一家，为一人。诸同学在校，对于校长，如心腹也，对于各教授、职员，如手足也。是一校一团体也。此之谓仁。推而至于一乡、一邑、一省、一国，犹之一校也。皆一团体也。己欲自立，亦欲立人；己欲发达，亦欲达人。推其中和之德，忠恕之道，安有乖戾之气，愤激之情？此之谓至仁。</span><span style="LINE-HEIGHT: 150%; COLOR: #000000"><br/>&nbsp;&nbsp;&nbsp;&nbsp; </span><span style="LINE-HEIGHT: 150%; FONT-FAMILY: 宋体; COLOR: #000000; FONT-SIZE: 16px">近世豪杰之士，莫不尚勇。然须知孔子曰：“知耻近乎勇。”何以能知耻？其研究之法安在？则当以孟子为法。孟子曰：“不耻不若人，何若人有”？又曰：“无耻之耻，无耻矣。”我学问不若人，事业不若人，可耻孰甚于此！而不知耻，是谓无耻。昔者越勾践困于会稽，乞怜于吴夫差，耻也。厥后十年生聚，十年教训，二十年而卒以沼吴。知耻近乎勇者也。然要知勾践实奉教于子贡。子贡之言曰：“无报人之志，而令人疑之，拙也；有报人之意，使人知之，殆也。”我今日有报人之志乎？抑或有报人之志，而使人知之乎？设使勾践日号召于众曰：我卧薪也！我尝胆也！则早已为夫差所灭矣。是以智不深、勇不沈者，不足以为大智大勇，适足以召祸而已。故智与勇实互相为用，而智为尤难。</span><span style="LINE-HEIGHT: 150%; COLOR: #000000"><br/>&nbsp;&nbsp;&nbsp;&nbsp; </span><span style="LINE-HEIGHT: 150%; FONT-FAMILY: 宋体; COLOR: #000000; FONT-SIZE: 16px">欲求智字功夫，须先练习知觉。伊尹曰“先知先觉”，孟子曰“良知”，明王阳明先生曰“致良知”。惟致其良知而后能先知先觉。人之知觉贵灵警而忌钝滞，贵虚明正大而忌邪暗。苟其本心皆为声色货利机械变诈所汨没，岂能先知先觉？统一国之民皆系不良之知觉，而知觉全落于人后，试问能立国于世界乎？孟子曰：“孩提之童，无不知爱其亲；及其长，无不知敬其兄。”此所以陶淑其知觉，而使之归于善良也。孔子曰“百世可知”，子贡曰“闻一知十”，此皆练习其良知，而使之归于有用也。盖凡人有事前之良知，有临时之良知，有事后之良知。其用充乎宇宙，而其本要在于涵养。孟子曰：“动心忍性，增益其所不能。”即练习良知之法也。夫如是乃可以当大任，乃可以谓之大智。</span></span></p><p style="LINE-HEIGHT: 150%; TEXT-INDENT: 40px"><span style="LINE-HEIGHT: 150%; FONT-FAMILY: 宋体; COLOR: #000000; FONT-SIZE: 16px">鄙人属望今日座中诸同学，必有大智、大仁、大勇之人，由英雄豪杰而进于圣贤，他日出而宏济艰难，救我中国，是本校校长诸同人与鄙人所馨香祷祝者也。</span></p><p>&nbsp;</p>    </div>
</div>

                        </td>
                    </tr>
                </table>
                <div class="clear"></div>
            </div>

<div class="copyw">
<div class="copybg02">
    <div class="bs02"></div>
    <div class="xq_left">
        <a href="/">
            <img src="/Content/web/images/xq02.jpg" width="147" height="147" title="上海交通大学建校120周年" alt="" />
        </a>
    </div>
    <div class="xq_right">
        <a  target="_blank" href="http://www.sjtu.edu.cn/">
            <img src="/Content/web/images/jd_logo.jpg" width="147" height="147" title="上海交通大学" alt="" />
        </a>
    </div>
    <div class="logo01">
        <a target="_blank" href="http://foundation.sjtu.edu.cn/site/index.php">
            <img src="/Content/web/images/01.jpg" width="75" height="76" title="上海交通大学教育发展基金会" alt="" />
        </a>
    </div>
    <div class="logo02">
        <a  target="_blank" href="http://alumni.sjtu.edu.cn">
            <img src="/Content/web/images/02.jpg" width="75" height="76" title="上海交通大学校友总会" alt="" />
        </a>
    </div>
    <div class="copyright_font">
        <p>版权所有：上海交通大学 &nbsp; &nbsp; &nbsp; &nbsp;技术支持：上海屹超</p><p>地 &nbsp; 址：上海市东川路800号 &nbsp; &nbsp; 邮政编码：200240</p><p>联系我们：<span style="font-size: 11px;font-family: Verdana, sans-serif">xq2016@sjtu.edu.cn</span></p>
    </div>
</div>
</div>

        </div>
    </body>
</html>
